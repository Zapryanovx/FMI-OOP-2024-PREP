## Задачи

**1.** Да се напише функция, която чете от конзолата 2 числа и записва във файл с име *result1.txt* сумата и разликата им. Да се напише функция, която чете от файла *result1.txt* сумата и разликата на двете числа и отпечатва на конзолата кои са били оригиналните числа

**2.** Напишете програма, която прочита от текстов файл дължината на списък от числа и после самите числа (до 64 броя), и извежда на екрана най-често срещаното число.

**3.** Напишете програма, която отпечатва собствения си код.

**4.** Напишете програма, която отваря два текстови файла и сравнява техните съдържания, извеждайки на екрана първия ред, на който двата файла се различават.

**5.** Да се създаде структура `Pair`, която представя наредена двойка от естествени числа.
Да се създаде структура, която представя релация. В релацията има най-много 25 наредени двойки и структурата пази текущия си размер.
- Да се създаде функция, която прочита релация от даден файл.
- Да се напише функция, която добавя наредена двойка към релацията.
- Да се създаде функция, която записва релацията в даден файл.

**6.** Създайте структура `City`, която описва град и има име (до 63 символа) и брой жители. Създайте и структура `District`, която съдържа в себе си до 20 града и пази текущия си размер.
- Напишете функция, която записва във файл една област. 
- Напишете друга функция, която прочита област от файл, след което сортира градовете в областта според броя на жителите им във възходящ ред и записва резултата в друг файл. 

**7.**
В практиката често се налага да се направи копие на текстов файл, като определени шаблони в текста са заменени с конкретни стойности. 

Да се напише програма за работа с шаблони (*placeholders*) в текстов файл.

Програмата трябва да прочете даден файл и да направи копие, в което
шаблоните са заменени с конкретни стойности.

* Бонус конкретните стойности се зареждат от друг файл със следния формат:
```
title Veliki
recipient_name Pop Armeniya
message Iskam da se oplacha!!! 
sender_name FMI-student
```

```
Dear, {title} {recipient_name}.

{message}

Sincerely,
{sender_name}
```

Новият файл със заменени стойности съдържа:
```
Dear, Veliki Pop Armeniya.

Iskam da se oplacha!!!

Sincerely,
FMI-student
```              
